<script>
  import { Card } from "atoms";
</script>

<div class="chapter-item relative flex sm:flex-col">
  <Card class="card">
    <p>
      Taip mes susipažinome. Čiunė taip dažnai pas mus lankydavosi, kad beveik
      tapo šeimos nariu, dar vienu broliu, besiklausančiu mano čiauškėjimo. Jo
      atidumas man, paprastai merginai, glumino: jis jau buvęs užsienio reikalų
      viceministru Mandžiūrijoje iki atvykstant į Tokiją.
    </p>
    <p class="mt-8">
      Nesuvokiamai drąsus ir užsispyręs: įsivaizduok sau, jis nepakluso tėvui!
      Jis tyčia neišlaikė stojamųjų medicinos egzaminų, nes norėjo studijuoti
      anglų kalbą. Baigęs Nagojos licėjų, įstojo į Wasedos universitetą, o kad
      greičiau išmoktų anglų kalbos, prisijungė prie krikščioniškos baptistų
      brolijos. Kadangi supykęs tėvas atsisakė duoti jam pinigų, šalia mokslų
      teko tiems mokslams užsidirbti.
    </p>
    <p class="mt-8">
      Kartą, išnešiodamas siuntinius, pamatė skelbimą, kad užsienio reikalų
      ministerija ieško studentų. Ministerijoje jam paaiškino, kad esamu momentu
      ieškomi ne anglų, bet rusų kalbos studentai. Ir ką? Devyniolikmetis vyksta
      į Mandžiūriją, stoja į Harbino universitetą, apsigyvena nuo revoliucijos
      pabėgusių baltųjų rusų šeimoje, žaibiškai išmoksta kalbos. Taip žaibiškai,
      kad iškart susituokia su Klaudija Semionova Apolonova, prieš tai priima
      ortodoksų tikėjimą ir dabar gali vadintis Pavlov Sergejevič. Tobulai kalba
      mandžiūriškai, angliškai, rusiškai, vokiškai ir prancūziškai.
    </p>
    <p class="mt-8">
      Tarnavo armijoje. Dirbo rusų kalbos mokytoju. Studentams skaitė paskaitas
      apie Sovietų politiką ir ekonominę situaciją. Šiaurės Mandžiūrijos
      geležinkeliuose sprendė problemas su Sovietų sąjunga. O kas nutiko po to?
      Lyg ir “nebeištvėrė žiauraus elgesio su vietiniais kinais ir grįžo į
      Tokiją?”
    </p>
    <p class="mt-8">
      Kai kurios jo gyvenimo istorijos man ir dabar neaiškios, pavyzdžiui, -
      kodėl jis išsiskyrė su žmona? Bet tai - ne mano reikalas.
    </p>
  </Card>
</div>
